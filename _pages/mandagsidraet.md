---
title: Mandagsidræt
author: lsolesen
---
Vi holder pause! Selvom vi fortsat mener, at multiidræt for voksne er verdens bedste koncept, så holder vi i øjeblikket pause på ubestemt tid. Vi inviterer stadig til idræt en gang imellem, så følg os på Facebook.com/vimi.dkog vores nyhedsbrev, hvis du vil med en tur i skoven og køre mountainbike eller noget lignende. 

Vi mødes hver mandag aften på Vejle Idrætshøjskole til alle mulige, forskellige typer idræt og sport. Vi prøver alle de traditionelle boldspil, men prøver også kræfter med kinball, ultimate, dogmefitness, vægklatring, adventurerace, GPS adventure, træklatring og alt muligt andet. Alle kan være med, og vi spiller kønsintegreret.

Hvis du har lyst til at prøve kræfter med nogle dejlige mennesker og kendte og ukendte idrætsgrene, så er voksenidræt noget for dig. Slå et smut forbi vores Facebook-gruppe for at se, hvad vi skal lave netop den mandag, hvor du har tænkt dig at kigge forbi. Vi er mellem 25 og 45 år, men alle voksne er velkomne.

"Vi kunne ikke finde et tilbud i Vejle for folk, som bare gerne vil gå til idræt. Derfor lavede vi vores egen idrætsforening, der fokuserer på sport og idræt for voksne. Vi går til den, men det er vigtigere, at vi har det sjovt end om vi vinder. For os er det vigtigt at alle kan være med - og at man bare anstrenger sig alt hvad man kan." Lars Olesen (formand).

Det koster kun 200,- kr. halvårligt at være medlem.